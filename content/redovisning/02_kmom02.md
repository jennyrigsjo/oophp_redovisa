---
---
Redovisning kmom02
=========================

### Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet *make doc*?

UML är framför allt ett visuellt modelleringsspråk vilket gör det till ett lämpligt verktyg när man vill skapa en tydlig överblick av en eller flera aspekter av ett system, t.ex. vilka klasser som finns, deras respektive medlemsvariabler och metoder samt vilken relation klasserna har till varandra. Dokumentationen som genereras av phpDocumentor är huvudsakligen textbaserad och kan därmed användas för att ge mer ingående information om innehållet i de olika klasserna. Själv skulle jag använda UML främst i början av ett projekt, för att få en översiktlig uppfattning om hur koden bör struktureras utan att behöva gräva ner mig i detaljer. När man sedan kommit en bit på väg är phpDocumentor ett lämpligare alternativ för att mer utförligt dokumentera och sammanställa vad som faktiskt har gjorts och vad som återstår att göra.

Jag tycker *make doc* verkar vara ett mycket smidigt sätt att automatgenerera dokumentation för den kod man skriver. Jag gillade speciellt att man tydligt kan se vilka namespaces som finns och vilken kod som hör till vilket namespace, samt att verktyget automatiskt fångar upp och sammanställer en lista med fel i docblockkommentarerna.

### Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?

Hade det inte varit för Mikaels videoserie hade jag haft lite svårt att komma igång eftersom jag ännu inte är helt införstådd med hur ramverket är uppbyggt och fungerar. När jag väl fått koll på vilka kataloger och filer jag skulle jobba i gick det dock hyfsat smidigt att fortsätta på egen hand. Jag hade en relativt god grundstruktur på koden så det mesta kunde jag kopiera rakt av, det enda jag i princip behövde ändra på var hur informationen om spelets status sparades &mdash; utanför ramverket användes POST-arrayen för detta ändamål, inuti ramverket behövde jag använda SESSION för att förmedla information mellan olika routes i router-filen. Jag är nöjd med hur jag strukturerat mina spelroutes, jag har skapat en route per användningsfall och jag har lyckats undvika att göra kodblocken inuti dem alltför stora/långa. Jag har skapat två routes för att avsluta aktuell session, en GET- och en POST-route. Egentligen hade det väl kanske räckt med antingen det ena eller det andra, fördelen med att ha både en GET- och en POST-route är att det går att avsluta sessionen både via vanlig hypertextlänk (från landningssidan) samt via ett forumlär (från själva spelvyn).

### Hur känns det att skriva kod utanför och inuti ramverket, ser du fördelar och nackdelar med de olika sätten?

När man kodar intui ramverket gäller det att ha koll på var de olika delarna av koden skall ligga, vilket inte är helt enkelt så här i början när man ännu inte är bekant med ramverkets struktur. Födelen med att koda utanför ramverket är ju att man har all kod samlad mer eller mindre på ett och samma ställe. Å andra sidan får man en del saker "till skänks" när man kodar intui ramverket, t.ex. behöver man inte tänka på att starta sessioner, skapa autoloaders och andra konfigureringsinställningar, då dessa redan finns på plats och sköts automatiskt. Ett befintligt ramverk kan nog både upplevas som begränsande samtidigt som det ger en stabil grund för koden som man enkelt kan bygga vidare på. Att koda utanför ramverket kan nog ge en större känsla av frihet, t.ex. ifråga om hur man väljer att strukturera sin kod, slagsidan är kanske att man riskerar att bygga upp en kodbas som är svåröverskådlig och därmed svårare att integrera och göra kompatibel med andra projekt.

### Vilken är din TIL för detta kmom?

 Min TIL för detta kursmoment gäller vikten av att ange namespacesökvägen för samtliga klasser som man vill instansiera ett objekt av, inklusive undantag/exceptions som man vill fånga upp i try-catchsatser. När jag lade in spelet i ramverket gick jag bet på detta, jag förstod först inte varför mitt GuessException inte fångades upp av try-catchsatsen tills dess att jag insåg att detta berodde på att jag inte angett hela namespacesökvägen till klassen som undantaget tillhörde. Jag lärde mig också att man måste upphäva namnrymden för en klass, t.ex. Exception, genom sätta en backslash (\\) framför klassnamnet, ifall man vill komma åt PHP:s inbyggda definition av klassen.
