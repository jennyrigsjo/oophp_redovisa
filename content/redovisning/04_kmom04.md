---
---
Redovisning kmom04
=========================

### Vilka är dina tankar och funderingar kring trait och interface?

Jag tycker att både trait och interface verkar vara ett bra sätt att organisera sin kod eftersom det gör det möjligt att återanvända och dela metoder och properties mellan klasser utan att tillmämpa arvsmekanismen. Klasser av helt olika typer och karaktär kan med andra ord dela en uppsättning egenskaper och utnyttja samma funktionalitet utan att det förekommer någon parent-childrelation mellan dem. Enda "nackdelen" med trait och interface är väl egentligen att kan bli många filer att hålla reda på, framför allt i större projekt, vilket kräver att man redan från början upprättar en tydlig katalogstruktur.

### Är du sedan tidigare bekant med begreppet kontroller eller är det nytt och oavsett vad, hur känner du inför begreppet?

Jag minns inte att jag har jobbat med controllers som programmeringsteknik tidigare, men jag känner igen begreppet från en tidigare kurs (webbapp?) i vilken vi skrev och organiserade vår kod utifrån principen om modeller och vyer, där controller ingår som en tredje komponent i det som brukar kallas för MVC(Model, View, Controller)-baserad utveckling. Tanken med controllern är att den ska fungera som en slags mellanhand som hanterar kommunikationen mellan programlogiken (modellen) och användargränssnittet (vyn), så att dessa komponenter kan förändras och utvecklas oberoende av varandra.

Jag tycker att anvädningen av en controller (liksom MVC-strukturen generellt) verkar vara ett bra sätt att strukturera sin kod. Framför att gör controllern det enklare att hantera programmets *inputlogik*, dvs. att utvärdera och svara på händelser i både modellen och vyn. I tidigare projekt har jag inte haft en designerad plats för den här typen av logik, så där har placeringen och hanteringen av den varit mer godtycklig och därmed också mer svåröverskådlig.

### Hur gick det att skapa intelligensen och taktiken till tärningsspelet, hur gjorde du?

I skrivande stund är datornspelarens taktik tämligen enkelt utformad och baseras på två kriterier: 1) hur många poäng datorn har samlat ihop hittills i spelrundan, samt 2) hur många totala poäng datorn har i jämförelse med sin motspelare. Om datorn samlat ihop färre än 15 poäng i aktuell spelrunda och dessutom ligger efter motspelaren poängmässigt, blir den järvare och tar större risker med tärningskasten. Om datorn ligger före sin motspelare nöjer den sig med ett enda kast innan den avbryter spelrundan och sparar eventuell intjänad poäng.

Jag övervägde även att låta datorspelaren ta del av histogrammet för tärningskasten och basera sin beslutslogik på detta, men då hade jag behövt skriva om både funktionen som skapar histogrammet samt algoritmen bakom beslutslogiken och detta tar tyvärr mer tid i anspråk än vad jag känner att jag kan avvara för tillfället.

### Några reflektioner från att integrera hårdare in i ramverkets klasser och struktur?

Att föra över koden från redovisa/router till kontrollerklassen var inte så krångligt som jag först trodde. När jag väl hade fått ordning på konfigurationsfilen för att montera kontrollern i ramverkets router samt lokaliserat de fördefinierade exempelmallar som man kan använda sig av när man skapar sin kontrollerklass var det relativt enkelt att föra över koden från <code>redovisa/router</code> till kontrollerklassen i <code>redovisa/src</code>. Mikales videoserie gav en bra översikt/introduktion till hur man skulle göra.

Det som tog mest tid i detta kursmoment var att skriva om och få ordning på vissa delar av själva spellogiken, vilken i den tidigare versionen av spelet var lite "buggig". Eftersom ändringarna var ganska omfattande valde jag för säkerhets skull att ta en kopia på spelklasserna och lägga dem i ett nytt namespace (<code>Anri16\\Dice101</code>). Egentligen hade jag väl kunnat fortsätta jobba i samma filer/namespace som tidigare, men då ändringarna omfattade en del av spelets publika funktioner och vilket resultat dessa levererar kändes det som en god idé att göra ändringarna i ett nytt namespace, för att på så sätt undvika att spelets bakåtkompatibilitet påverkas och att den tidigare implementationen av spelet slutar fungera. Följaktligen finns numera två versioner av spelet, den gamla versionen på routen <code>dice100</code> och den nya på routen <code>dice101</code>. Man kommer åt båda versionerna via [spelets landningssida](dice100).

### Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.

Jag lyckades nå 100% kodtäckning för samtliga mina klasser, exklusive kontrollerklassen som jag av tidsmässiga valt/inte haft tid att skriva tester för. Liksom i förra kursmomentet har jag skrivit enhetstesterna så att klasserna testas indirekt via spelets officiella API, dvs. genom att anropa en eller flera publika funktioner i spelets huvudklass Dice100. Det totala CRAP-indexet för huvudklassen blev lustigt nog lite högre (32 jämfört med 28) efter omarbetningen av koden, detta beror dock på att det i den nya versionen av spelet tillkommit fler funktioner som inte fanns med i den tidigare versionen. Om man tittar på CRAP-indexet för enskilda funktioner är detta oförändrat och i vissa fall t.o.m. lite lägre i den nya versionen, vilket beror på att jag lyckats streamlina och förenkla logiken i några av (de tidigare mer komplexa) funktionerna.

[FIGURE src="../doc/class/codecoverage2.png" class="center" caption="Code coverage för klasserna i version 2 av spelet Dice 100."]

### Vilken är din TIL för detta kmom?

Min TIL för detta kursmoment gäller nyttan av namespaces för att undvika krockar mellan klasser med samma namn. När jag skapade version två av tärningsspelet var det välidigt smidigt att inte behöva byta namn på mina befintliga klasser, utan jag kunde helt enkelt ta en kopia på dem och lägga dem i ett nytt namespace utan att behöva fundera på om deras namn skulle krocka med namnen på "originalklasserna".
